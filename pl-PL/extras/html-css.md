---
title: Wstęp do HTML i CSS
language: pl-PL
embeds: "*.png"
materials: [""]
...

### Co to HTML?

Hipertekstowy Język Znaczników (ang. HyperText Markup Language - HTML) to język używany do opisywania struktury stron internetowych. Dokumenty HTML mogą zawierać takie elementy jak tekst, obrazki, dźwięk czy video. Do rozmieszczenia tych elementów na stronie używa się "tagów". Oto bardzo prosty przykład kodu HTML, który zawiera nagłówek (`<h1>`, ang. header), akapit z tekstem (`<p>`, ang. paragraph) oraz obrazek (`<img>`, ang. image):

![screenshot](01/html-example.png)

### Co to CSS?

Kaskadowe arkusze stylów (ang. Cascading Style Sheets - CSS) to z kolei język, który jest używany do formatowania i stylizowania dokumentów HTML. Możesz na przykład sprawić, by tekst z akapitu powyżej był niebieski korzystając z takiego kodu CSS:

![screenshot](01/css-example.png)

### Korzystanie z serwisu Trinket

Do wykonywania projektów z zakresu HTML i CSS polecamy użycie serwisu [Trinket](https://trinket.io), gdzie można tworzyć strony internetowe w edytorze dostępnym online. Trinket oferuje wiele udogodnień niedostępnych w edytorze tekstowym offline:

+ dzieci mogą zobaczyć na żywo podgląd działania ich kodu HTML i CSS,
+ dzieci mogą zapisywać swój kod online, co pozwala na dostęp do ich stron zarówno podczas zajęć, jak i w domu,
+ dzieci mogą udostępniać swoje strony innym, a także przerabiać strony, które zostały im udostępnione.

Pierwszy projekt z zakresu HTML i CSS (o nazwie [Happy Birthday](http://jumpto.cc/birthday)) szczegółowo wyjaśnia jak tworzyć, zapisywać i przeglądać prostą stronę internetową.

### Praca offline

Wiele razy zdarza się, że dzieci podczas zajęć muszą napisać swój kod HTML i CSS w trybie offline. Oto krótka instrukcja, jak pisać, edytować i przeglądać HTML i CSS offline.

###### Pisanie

Każdy projekt zawiera zasoby, które można pobrać. Wśród nich znajdują się następujące pliki:

+ Example.html
+ style.css

Upewnij się, że te pliki (oraz wszystkie obrazki) znajdują się w tym samym katalogu. (Jeśli chcesz napisać swój własny kod HTML, możesz pobrać szablon dokumentu strony internetowej klikając na link "Materiały do pobrania" na liście projektów).


Otwórz oba pliki w edytorze tekstu. Zalecamy edytor [Sublime Text 3](http://www.sublimetext.com/3), ale dostępnych jest mnóstwo innych dobrych edytorów. Najprostszym sposobem na otwarcie obu plików (`.html` i `.css`) jest ich zaznaczenie i kliknięcie prawym przyciskiem myszy, a następnie wybranie opcji otwarcia ich w wybranym edytorze tekstu.

![screenshot](01/offline-open.png)

###### Zapisywanie

Po napisaniu kodu HTML i CSS zapisz swoje pliki - upewnij się przy tym, że mają odpowiednie rozszerzenia - `.html` i `.css`.

![screenshot](01/offline-save.png)

###### Przeglądanie

Aby obejrzeć stronę internetową kliknij podwójnie na `Example.html` i otwó®z ten plik w przeglądarce.

![screenshot](01/offline-view.png)

Jeśli plik HTML otwiera się w edytorze tekstu upewnij się, że ma rozszerzenie `.html`.

Najłatwiej obserwować zmiany otwierając pliki w przeglądarce _oraz_ w edytorze tekstu. W ten sposób po dokonaniu zmian w edytorze i zapisaniu ich wystarczy kliknąć "odśwież" w przeglądarce, a ona wyświetli aktualną wersję strony.

![screenshot](01/offline-edit.png)
